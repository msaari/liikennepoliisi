# Animal Crossind Discord Dodo Code -jonotusbotti

Tämä Discord-botti hallinnoi Dodo Code -jonotusta.

Voit luoda oman jonon komennolla *!jono luo ABCDE n*, missä *ABCDE* on Dodo Code ja n on yhtä aikaa saarelle haluamiesi käyttäjien lukumäärä. Tämä luo jonon, jonka nimeksi tulee Discord-käyttäjätunnuksesi (ei siis nicknamesi palvelimella). Tämä komento kannattaa lähettää botille yksityisviestillä, jotta Dodo Codesi ei näy kanavalla!

Jonoon liitytään komennolla *!jono liity [nimi]*, jolla menet jonon viimeiseksi. Et voi liittyä samaan jonoon kahta kertaa. Jos haluat käydä saarella useamman kerran, sinun tulee liittyä jonoon uudestaan kun olet palannut kotiin ensimmäiseltä käynniltäsi.

Kun jono etenee ja on sinun vuorosi päästä saarelle, saat botilta yksityisviestin, jossa kerrotaan Dodo Code. Nyt sinun pitää siirtyä saarelle mahdollisimman ripeästi. Kun olet lähtenyt lentokentältä, lähetä komento *!jono matkalla*. Kun olet vieraillut saarella ja poistut, lähetä komento *!jono kotiin*. Tämä poistaa sinut jonosta ja vapauttaa paikan seuraavalle jonottajalle.

Jos haluat poistaa jonosi, lähetä komento *!jono poista*. Se hävittää jonosi saman tien, vailla varoitusta ja perumismahdollisuutta, eli käytä harkiten.

Komennolla *!jono näytä [jononnimi]* botti lähettää sinulle viestin, jossa näkyy jonon tilanne tällä hetkellä. Jonottajien nimen perässä on tila, joka voi olla "jonossa", "saanut koodin" tai "saarella".

Jos joku jumittaa jonossa eikä esim. tulekaan saarelle ajoissa tai ei muista poistua jonosta, jonon omistaja voi potkia väkeä jonosta pois komennolla *!jono potkaise [käyttäjä]*. Tämä poistaa nimetyn käyttäjän jonostasi.

## Tehtävää

- Jos on useammassa jonossa, estä ettei useammasta jonosta voi saada koodia yhtä aikaa.
- Kun joku potkitaan ulos, lähetä viesti potkitulle.